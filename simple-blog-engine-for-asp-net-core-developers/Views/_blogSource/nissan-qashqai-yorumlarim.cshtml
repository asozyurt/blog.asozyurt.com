@model BlogPost

<p class="text-center"><img class="img-fluid" title="Nissan Qashqai" src="~/img/nissanqq.jpg" /></p>

<br />
<p class="text-justify">Arabayı 1 Haziranda aldım, 2.5 aydır aktif olarak kullandım ve artık izlenimlerimi yazmanın vakti geldi. İstanbul-İzmir gidiş gelişleri ve tatil de eklenince km 5bini buldu.</p>
<br />
<p class="text-justify">Araç Qashqai nin en çok tercih edilen Skypack modeli, biz onun üzerine geri görüş kamerası da olsun diye navigasyon paketi de satın aldık. Bu haliyle Black Edition paketinden tek farkı jantlar oldu. Tasarım itibariyle cam tavanı mutlaka tercih etmenizi öneririm, aksi halde iç mekan dar hissi veriyor.</p>
<br />
<p class="text-justify">Genel izlenimimi kısaca belirtmem gerekirse arabayı çok beğendim. Bir kaç ufak sıkıntısı dışında kendi kategorisinin alınabilecek en iyisi diyebilirim.</p>
<p class="text-justify">Artısını eksisini yazıp detaylarına geçeyim;</p>
<br />
<p class="text-justify color-forestgreen">Artıları:</p>
<ul>
    <li>Tasarımı, kaslı görüntüsü, yüksekliği,</li>
    <li>Sakin kullanımda düşük yakıt tüketimi,</li>
    <li>Bagaj hacmi ve şekli,</li>
    <li>MTV sinin düşük olması (6 aylık 323 ₺),</li>
    <li>İkinci el piyasası,</li>
    <li>Anahtarsız giriş ve çalıştırma,</li>
    <li> Vites geçişleri</li>
    <li>Sessiz motor</li>
</ul>
<p class="text-justify color-red">Eksileri:</p>
<ul>
    <li>Sürücü harici camların tek tık açılıp kapanmaması,</li>
    <li>Arka kapı çocuk kilitlerinin kapı üzerinde yapılması (sürücü tarafında tuş isterdim),</li>
    <li>Araç durduğu anda camların kapanıp-açılmaması (kontak açmak gerekiyor),</li>
    <li>Rölantide yakıt tüketiminin şaha kalkması (30lt-saat),</li>
    <li>Radyo cızırtısı, şehir merkezinde bile temiz ses maalesef veremiyor</li>
</ul>
<br />
<p class="text-justify">Gelelim detaylara…</p>
<p class="text-justify"><b>Sürüş ve Konfor</b></p>
<br />
<p class="text-justify">Araç 1.2 motor olmasına rağmen turbo besleme aracın cüssesine yetecek gücü sağlıyor. Vites geçişleri çok temiz ve seri. Hızlanması güzel, gaz pedalı ve direksiyon tepkileri ara ara gecikmiş tepkiler verse de genel olarak tatmin ediyor.</p>
<br />
<p class="text-justify">Koltuklar rahat ve çevre görüşü çok iyi. Araç sizi uzun yolda da rahat ettiriyor. Ama soğutmalı bir torpido olsa tadından yenmezdi.</p>
<br />
<p class="text-justify"><b>Yakıt Tüketimi</b></p>
<br />
<p>Sakin kullanımlarda cüssesinden beklenmeyecek şekilde az tüketiyor. Ancak yokuş veya agresif kullanımlarda 100 km de 9lt nin altına düşmek çok çok zor. 5bin kilometre ortalamam benim 8lt. Motorun yeni olması ve yüksek hızların bu tüketimde etkisi var.</p>
<br />
<p>İlk kullanımı geçtikten sonra düşünecek olursak tüketim ortalama 7lt lere düşüyor ki bu cüsseden daha azını istemek biraz şımarıklık olurdu. Dizel fiyat farkı, bakım pahalılığı ve gürültüsü hesaba katıldığında dizeli düşünmeye değmeyecek bir tüketim değeri.</p>
<br />
<p>Düz yolda sakin gidişte, cruise ile şu değeri rahat yakalayabiliyorsunuz:</p>
<p class="text-center"><img class="img-fluid" title="Yakıt Tüketimi" src="~/img/consumption.jpg" /></p>

<br />
<p class="text-justify"><b>Bagaj Hacmi</b></p>
<br />
<p>Teknik özelliklerinde 430 litre yazmasına rağmen alanın rahat kullanımı sebebiyle daha geniş bir his veriyor. Orta boy bir valiz uzunlamasına sığıyor, iki valizi boşluk kalacak biçimde rahatça koyabiliyorsunuz. Bagajını çok kullanışlı buldum. Yükleme eşiği yüksek ama rahatsız edici bir yanı yok. Ayrıca bir kaç farklı kombinasyon yapılabiliyor.</p>
<br />
<p class="text-justify"><b>Çekiş Gücü – Yokuş Performansı</b></p>
<br />
<p>Normal yollarda aracın atikliği ve hızlanması gayet yeterli, çok zorlanmadan yüksek hızlara ulaşabiliyor. Yakıt açısından agresif kullanmaya çok uygun olmasa da gerektiğinde ani manevra imkanı sunabiliyor.</p>
<br />
<p>Düz ve hafif eğimli yollarda herhangi bir farkı olmamasına karşın, yokuş çıkarken (hele bir de klima açıksa) gücün yetmediğini açıkça görebiliyorsunuz. Çok düşük hızlara düşmese dahi o cansızlık insanı biraz rahatsız ediyor. Ancak motoru bağırtmayı göze alırsanız bu durumdan kurtulabilirsiniz. Ben sakin devam etmeyi tercih ediyorum.</p>
<br />
<p class="text-justify"><b>Dış Tasarım</b></p>
<br />
<p>Bu kısım herkesin malumu olduğu üzere kişiden kişiye çok değişen bir şey. Ancak önceki kasa Qashqai lere göre dış hatları çok daha agresif ve kaslı. Ve bu nedenle bana göre dışarıdan bakanı bir daha baktıracak bir güzelliği var.</p>
<br />
<p class="text-justify"><b>İç Tasarım</b></p>
<br />
<p>Dış sportif görüntüsünün yanında bir aile için gayet iyi bir iç hacim sunuyor. Tek sıkıntısı arka camın küçük olması dolayısı ile geri görüşün azalması, ancak büyük yan aynalar ve geri görüş kamerası bu açığı çok rahat kapatıyor.</p>
<br />
<p>Kapılardaki ve orta konsoldaki gözler çok kullanışlı ve gayet fazla. Kol dayamanın iki bölmeli yapısı çok güzel. Klima ve radyo-navigasyon sisteminin konumları gayet iyi.</p>
<br />
<p>Ancak yakıt depo kapağı açma düğmesi çok alçakta ve kaput açma ile yan yana, bazen yanılıp kaputu açabiliyorsunuz. Daha ayrı konmaları gerekirdi. Üzerlerinde ışık olmaması da ayrıca zorlaştırıyor.</p>
<br />
<p>Cam açma kapama düğmelerinde de ışıklandırma yok, bu kadar basit bir şeyin eklenmemesi sinir bozucu.</p>
<br />
<p>Klimanın arka koltuklara da bir kanal ile ulaştırılması daha iyi olurdu, Ön-arka sıcaklık farkı, araç uzun süre kullanıldığında kendini hissettiriyor.</p>
<br />