@model BlogPost

<p class="text-justify">
    İlk cümleden belirteyim ki yazı bana ait değil, LinkedIn de tesadüfen denk geldiğim bir yazı. Her zaman elimin altında bulunmasını istediğim için buraya aynen kopyalayacağım.
</p>
<br />
<p class="text-justify">
    Umarım (ve eminim) faydası  olur. Keyifli okumalar.
</p>
<br />
<p class="text-center"><img class="img-fluid" title="Nissan Qashqai" src="~/img/girisim.jpg" /></p>
<br />
<p class="text-justify label-info">
    Kaynak:
    <a href="https://www.linkedin.com/pulse/nereden-başlamalıyım-diye-soranlara-ugur-yedikardes">https://www.linkedin.com/pulse/nereden-başlamalıyım-diye-soranlara-ugur-yedikardes</a>
</p>
<br />
<p class="text-justify">
    Bildiğiniz gibi Eylül ayında Ödeme Sistemleri ve Alternatif Dağıtım Kanalları ekosisteminde çözümler üretecek bir şirket kurdum. Benim gibi uzun yıllar kurumsal hayatta yer alıp hayalinin peşinden koşmak isteyen girişimciler için şirket kurma sürecinde yaşadığım deneyimlerimi paylaşmak istedim.
</p>
<br />
<p class="text-justify">
    En kritik karar başlangıç noktası. Eğer finansal olarak kendinizi güvende hissetmiyorsanız ve sermaye ihtiyacınız varsa başlangıç için en güzel nokta KOSGEB Girişimcilik Destek Programı. Bu programdan faydalanabilmeniz için şirketi henüz kurmamış olmalısınız. Daha sonra KOSGEB’inn 32 saatlik ücretsiz eğitimini tamamlamanız gerekmekte. Destek paketi kapsamında kuruluş harcamalarına 50,000 TL geri ödemesiz, 100,000 TL’ye kadar da geri ödemeli destek unsurları mevcut. Detaylara http://www.kosgeb.gov.tr/site/tr/genel/detay/1231/girisimcilik-destek-programi üzerinden erişebilirsiniz.
</p>
<br />
<p class="text-justify">
    Eğitimi tamamladınız, sermayeniz de hazır. Şimdi yapmanız gereken şirket kuruluş işlemlerinde bildirmek üzere lokasyona karar vermek. Home office çalışacaksanız ve oturduğunuz ev kiraysa, kira sözleşmenizde işyeri olarak kullanılabilir ibaresi mutlaka yer almalı. Ancak benim önerim; paylaşımlı ofisler ile yola çıkmak. Regus, E-ofis, Mikro-ofis gibi firmalar yasal adres gösterebileceğiniz, ayda belirli bir süre fiziki olarak kullanabileceğiniz, sekreterya ve kargo hizmeti veren ve adınıza özel telefon / fax hattı temin eden bir hizmet sunuyorlar. Google’da yasal adres sanal ofis plus olarak aratmanız yeterli. Çok cüzi bir miktara, prestijli bir plazada adres sahibi olabilirsiniz. Bununla birlikte TEB Girişim Evi’nde projeniz ile yer alarak, E-ofis alt yapısından ücretsiz faydalanabilirsiniz.
</p>
<br />
<p class="text-justify">
    Eğitimi aldınız, lokasyon da hazır şimdi şirket adına, markaya, logoya ve tanıtım metnine ihtiyacınız var. Ben bu sorunların çözümünü bionluk.com üzerinden hizmet veren freelance arkadaşlarda buldum ve gayet memnun kaldım. Burada en çok dikkat etmeniz gereken nokta şu, teslimat sırasında logonun pantone uncoated renk kodunu almayı unutmayın, matbaa sürecinde lazım olacak.Marka ve logonuzu tpe.gov.tr üzerinden 278 TL’ye patentleyebilirsiniz. (com.tr uzantısı için şart)
</p>
<br />
<p class="text-justify">
    Şimdi çalmanız gereken kapı Mali Müşaviriniz. Göreceksiniz ki şirketin ilk ortağı devlet, ikincisi ise muhasebeciniz. Benim muhasebe işlemlerimi Perpa’daki Girişim Mali Müşavirlik ortaklarından Aytunç Sakarya takip etti. İhtiyaç duymanız halinde aytuncsakarya@hotmail.com üzerinden kendisi ile iletişime geçebilirsiniz. Şirket türüne karar verirken (şahıs / limited) en büyük kriteriniz nakit akışını nasıl yöneteceğiniz olmalı. Limited şirketi kurarsanız ticari hesaplar olacağından sürekli para çıkışı yapamayacağınızdan belirli bir süre maaşa talim edersiniz. Bunun yanı sıra şahıs şirketinin kuruluş ve umarım yaşamazsınız kapanış süreçleri çok daha kolay. Şirket türüne karar verdikten sonra yapmanız gereken NACE kodları üzerinden faaliyet alanlarınızı belirlemeniz. http://www.gib.gov.tr/yardim-ve-kaynaklar/yararli-bilgiler/faaliyet-kodu-ve-adi-listesi üzerinden ulaşabilirsiniz. Muhasebeciniz sizden açılış işlemleri için bir bedel ile birlikte aşağıdaki belgeleri talep edecektir.
</p>
<br />
<p class="text-justify">
    <ul>
        <li>* Kira Sözleşmesi</li>
        <li>* Kimlik Aslı</li>
        <li>* İmza Beyannamesi</li>
        <li>* İkametgah Senedi</li>
        <li>* Muhasebeci Vekaletnamesi</li>
    </ul>
</p>
<br />
<p class="text-justify">
    Şirket açılış işlemleri bir iki günde tamamlanıyor ve vergi levhanız e-devlet üzerinden sorgulanabilir hale geliyor. Hayırlı olsun artık bir şirketiniz var ancak işlemler hala bitmedi. Sıradaki adım yoklama memurunun ziyareti. Yasal olarak belirttiğiniz adrese 10 gün içerisinde yoklama memuru gelerek şirketin varlığını kontrol ediyor ve size bir evrak bırakıyor.
</p>
<br />
<p class="text-justify">
    Vergi numaranız da oluştuğuna göre kartvizit, fatura, kaşe ve antetli kağıt bastırım işlemleri için güvendiğiniz bir matbaayı ziyaret edebilirsiniz. Logonuza ait pantone uncoated renk koduna ihtiyaç duyacağınızı tekrar belirteyim. Ben matbaa işlemleri için Perpa’daki Mercan Matbaa’dan hizmet aldım ve çok memnun kaldım.
</p>
<br />
<p class="text-justify">
    Varlığınızın olmazsa olmazı web siteniz, mail serverınız ve hosting hizmetiniz. Bu konularda da yol arkadaşınıza güvenmelisiniz. Kurumsal yerlerde outlook nasıl eliniz ayağınız ise, yeni yolda da mail server çok kritik. Ben bu noktada İzmir’de faaliyet gösteren WebKokteyli ile çalıştım. Hem ilk kurulum aşamasındaki destekleri hem de sonrasındaki yönlendirmeleri hayatımı çok kolaylaştırdı. Tavsiye ederim. http://www.webkokteyli.com
</p>
<br />
<p class="text-justify">
    Bununla beraber girişimcinin dostu Google’mış. Hem gmail’in diğer mail serverlar ile kolay uyumu (POP3 seçmeyin, telefondan okuyup sildiğiniz bir mail tablette karşınıza çıkabiliyor. IMAP en iyisi, tüm kontrolü google’a bırakıyor. Takvim, google drive gibi uygulamalar da hayatınızı çok kolaylaştırıyor.
</p>
<br />
<p class="text-justify">
    Şirket açıldıktan sonra aşağıdaki süreçleri düzenli olarak takip etmelisiniz.
</p>
<br />
<p class="text-justify">
    <ul>
        <li>* Bağkur ödemenizi artık kendiniz takip etmelisiniz. Örneğin Eylül ayı Bağkur priminin son ödeme tarihi Ekim ayının sonu. Bir ay sonradan takip ediyor. Gelir seviyenize göre değişmekle birlikte asgari ücret için ödenmesi gereken tutar 500 TL civarında.</li>
        <li>* Sağlık sigortası olmazsa olmaz, en azından yatılı tedaviyi içeren bir sağlık sigortası yaptırmanızı öneririm.</li>
        <li>* Muhasebecinize aylık olarak, adınıza kayıtlı defterleri yönetmesi için belirli bir bedel ödüyorsunuz.</li>
        <li>* Ödemelerinizi şirket kartı ile yapıp, fatura + slipleri saklamanızda fayda var. Gider gösterirken ödemeyi kendinizin yaptığına dair en güzel delil bu.</li>
        <li>* KOSGEB tarafından finansal olarak desteklenen, kendinizi geliştireceğiniz ve işletmenizi büyüteceğiniz eğitimler almayı unutmayın. Action Coach’un Patronlar Akademisi bu noktada size çok fayda sağlayacaktır.</li>
    </ul>
</p>
<br />
<p class="text-justify">
    Hayalinin peşinden gitme cesareti gösterebilen herkese bol kazançlar diliyorum.
</p>
<br />
<p class="text-justify">
    Sevgilerimle,
</p>