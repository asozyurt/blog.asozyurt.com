2019 un ilk yazısından herkese merhabalar. Instagram astroloji sayfalarındaki gibi klişe temennilerde bulunmak istemiyorum ama kendimi de tutamıyorum. Herkesin kaliteli bir yıl geçirmesini diliyorum, insani açıdan da teknik açıdan da kat kat ilerleyeceğiniz bir yıl olsun.

Bu yılın ilk önemli haberi bazılarının __Dark Side Of The Power__ dedikleri _Microsoft_ 'tan geldi. Bense tam tersini düşünüyorum, diğer alternatifleri kullanıp da sonradan _Microsoft_ ortamına geri döndüğümde kotu çıkarıp pijama giymiş gibi oluyorum. Her görüşe saygım var elbet, sonuçta __herkesin giydiğine kimse karışamaz__.

<p class="text-center"><img class="img-fluid" title="Dark Side Of The Power" src="http://blog.asozyurt.com/img/darth-vader.png" /></p>

## Habere Gelelim

Github da artık sınırsız sayıda _private repository_ (sadece bizim tarafımızdan görülebilen projeler ) oluşturabiliyoruz. Daha önceden bu özelliği kullanmak için aylık __5-10 $__ arası bir üyelik paketi gerekiyordu.

Tabi ki kısıtlamalar mevcut;

Aynı repository için __en fazla 3__ farklı _contributor_ (geliştirici) tanımlanabiliyor. Tabi GitLab ın sınırsız private repo, sınırsız contributor seçeneğine göre az ama bireysel kullanım için gayet yeterli bir sayı.

### Bana Etkisi

Ben aynı işi yapan birden fazla aracı veya hizmeti kullanmama taraftarıyım. Bu nedenle masraf vs derdim olmamasına rağmen hep tek banka ile çalışıyorum, tek kart kullanıyorum.

Kodlarımı depolamak için de [github](https://github.com/asozyurt) ve [visual studio online](https://asozyurt.visualstudio.com) kullanıyordum . Github da herkesin erişimine açık kodlarımı, visualstudio online da özel projeleri saklıyordum. Bir oraya bir oraya bağlanmak gerçekten sinir bozucu oluyordu.

Son gelişme ile visual studio online a elveda deme vaktim geldi, müsait bir zaman bulur bulmaz taşımalarımı yapıp github ile yola devam edeceğim. 

Sonuçta hepsi Microsoft, kimse darılmaz ve gücenmez heralde :)




